# Lokitietojen analysointi
# Projektisuunnitelma
**Jussi Isosomppi, Eino Kupias, Saku Kähäri**  
**Haaga-Helian monialaprojekti syksyllä 2018**  

## Projektimääritys 

### Projektin tausta 

Monialaprojektin aiheeksi valittiin lokitietojen kerääminen ja analysointi lähiverkossa. Tarkoituksena on automatisoida ja keskittää hallintaa, sekä luoda kattavat ohjeet kokemattomankin käyttäjän seurattavaksi. Koemme projektin aiheen tukevan muita kursseja ja ICT-infrastruktuuriprofiilin opintoja. Kaikki ryhmänjäsenet ovat kiinnostuneita tietoturvasta, joten aiheella on myös vahva yhteys työelämään ja työllistymiseen. 

Tarkoitus on luoda valmis Elastic -ohjelmistopinoa hyödyntävä keskitetyn hallinnan ratkaisu PK -yrityksille, jonka asentaminen ja käyttäminen on vaivatonta. Lisätavoitteena korvata ohjelmistopinon raskaita komponentteja vähemmän resursseja vaativilla osilla. Mahdollisena hyötynä myyntikelpoinen paketti ja kokemusta aiheesta. 

### Projektin tehtävä 

Lokitietojen kerääminen, hallinta ja analysointi pienessä verkossa. Lisäksi poikkeavuuksien tunnistaminen ja tiedostojen esittäminen helposti luettavassa muodossa. 

### Projektin tavoite ja lopputulokset 

Projektin ensimmäinen tavoitteena on ELK-stackin asennus ja lokitietojen käsittely yhdeltä koneelta. Seuraavat virstapylväät ovat usean koneen lokitietojen hallinta keskitetysti ja asiakaskoneiden käyttöönotto automatisoidusti SALTin avulla. 

Koulun labraverkkoa hyödyntämällä voimme simuloida normaalia käyttöympäristöä. Tavoitteena on, että projektista syntyy ELK-stackia kevyempi versio ja selkeä dokumentaatio, jonka pohjalta kuka tahansa osaa asentaa ja käyttöönottaa paketin. 

Projektin parissa työskenneltyämme opimme erottelemaan ja keräämään relevanttia lokitietoa ja tuntemaan käytettävien työkalujen toimintaperiaatteita. Projektimme edellyttää myös tarkkaa aikataulutusta ja dokumentaatiota. Projektiryhmämme on työn kokoon nähden pienempi kuin yleensä, joten tehtävien jako tuo oman hyötynsä ja haasteensa. 

### Projektin organisaatio ja kumppanit 
 
Projektin omistavat projektiryhmän jäsenet.

Ketään ei ole vielä nimitetty projektipäällikön tai sihteerin asemaan. Kyseenalaistamme nimitysten merkittävyyden tällä hetkellä. 

Projektien ohjaajina toimivat Haaga-Helian opettajat Harto Holmström ja Tero Karvinen. 

Sidosryhmiin voidaan lukea tällä hetkellä muut projektiryhmät, joiden kanssa saatamme työskennellä yhdessä myöhemmin. Lisäksi tavoitteena on löytää oikeita yrityksiä, jotka voisivat testata pakettiamme, kunhan saamme projektin tarpeeksi pitkälle. 

### Projektin budjetti ja aikataulu 

Työtuntien seuranta luotu Sharepointtiin. 

**Ajanjakso**|**Työtehtävät**
---------|-----------
Viikko 34|Projektin aloitus 
Viikko 37|Projektisuunnitelman esittely
Viikko 49|Loppuraportti valmis
Viikko 50|Projektin esittely 

Budjettiin kuuluvat työtunnit: 

-17h / viikko per henkilö = 817h (Projektinhallintaan 20%) 

### Projektin riskit ja projektin onnistumisen edellytykset 

Edellytykset: Avaimet Servulaan, aikataulutus, ryhmän yhteydenpito. 

Riskit: Odottamattomat tekniset vaikeudet, ryhmänjäsenten jaksaminen, sairastumiset, sekä liian kunnianhimoiset tavoitteet. 

## Työsuunnitelma 
### Kokonaistyön vaiheistus ja ajoitus 

Katso liite 1 Projektiaikataulu 

    Muut projektissa käytettävät menetelmät 

Viestintä tulee tapahtumaan pääsääntöisesti suusta-korvaan –menetelmällä, johtuen siitä että projektiryhmän jäsenet tapaavat lähes päivittäin muissa merkeissä. Tätä tukemaan käytämme lisäksi WhatsApp –pikaviesti sovellusta. 

Projektiryhmälle on lisäksi perustettu työtilat sekä OneDriveen että GitHubiin. 

OneDrivessä säilytetään Projektisuunnitelmaa sekä projektiryhmän jäsenet päivittävät työajanseurantaa tänne.  

GitHubissa blogia projektin etenemisestä sekä dokumentaatio. 
